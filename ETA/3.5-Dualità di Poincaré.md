Sia $M$ una [[3.5-Varietà|n-varietà]] [[3.5-Orientabilità|orientata]] e definiamo per ogni compatto $K\subseteq M$ la mappa$$\rho_K:\funcDef{H^i(M,M\bs K;G)}{H_{n-i}(M;G)}{\al}{\al\cap\mu_K}$$(nella definizione del [[3-Prodotto cap|prodotto cap relativo]] abbiamo scelto $A=M\bs K$ e $B=\emptyset$).

Poiché le restrizioni tra compatti mandano classi fondamentali in classi fondamentali si ha che le $\rho_K$ commutano bene con le restrizioni, cioè con la notazione dei [[3.5-Coomologia a supporto compatto|sistemi diretti]] si ha $\rho_K=\rho_L\circ \vp_{KL}$.

È dunque ben definita una mappa limite $\rho_M:H^i_C(M;G)\to H_{n-i}(M;G)$.

Affermiamo che $\rho_M$ è un isomorfismo per ogni $i$
$\ul{dim}:$ Dimostriamo la tesi per casi sempre più generali:

$M=\R^n$ e $G=\Z$)
Sia $B_m$ la palla chiusa centrata nell'origine di raggio $m$. Osserviamo per le proprietà degli [[0-Colimite|insiemi diretti]] abbiamo$$H^i_C(\R^n)=\varinjlim_{K\text{ cpt.}}H^i(\R^n,\R^n\bs K)=\varinjlim_{m\in\N}H^i(\R^n,\R^n\bs B_m)$$Osserviamo inoltre che $(\R^n,\R^n\bs B_m)\simeq (\R^n,\R^n\bs B_{m+1})$ tramite una retrazione, quindi $\vp_{B_m B_{m+1}}$ è un isomorfismo, dunque per un qualsiasi $m$ si ha $H^i_C(\R^n)\cong H^i(\R^n,\R^n\bs B_m)$.
Per il [[3-Teorema dei coefficienti universali coomologia|TCU in coomologia]] (nota che $\Z$ è libero) si ha  $$H^i_C(\R^n)\cong Hom(H_i(\R^n,\R^n\bs B_m),\Z)\cong \begin{cases}\Z & i=n\\0 & i\neq n\end{cases}\cong H_{n-i}(\R^n).$$Questo mostra che i gruppi di interesse sono isomorfi, ma dobbiamo mostrare che $\rho_{M}$ è un isomorfismo tra loro.
Per quanto appena visto, l'unico caso non banale da considerare è $i=n$, cioè ci chiediamo se $\rho_M:H^n_C(\R^n)\to H_0(\R^n)$ è un isomorfismo.
Per quanto già osservato basta mostrare che se $B$ è una palla chiusa allora $\rho_B=\cap \mu_B$ è un isomorfismo.
Per l'isomorfismo dato dal [[3-Teorema dei coefficienti universali coomologia|TCU in coomologia]] come prima e osservando che $\mu_B$ è un generatore di $H^n(\R^n,\R^n\bs B)$ (*se non generasse allora sarebbe multipla di un generatore, ma allora anche questo sarebbe una classe fondamentale e avremmo negato l'[[3.5-Esistenza e Unicità classi fondamentali di compatti|unicità]]*), notiamo che esiste un generatore $\mu_B^\ast\in Hom(H_n(\R^n,\R^n\bs B),\Z)$ tale che $\mu_B^\ast(\mu_B)=1$.
Sia ora $\al=id$ un generatore di $H^0(\R^n)$ visto come $Hom(H_0(\R^n),\Z)$ e notiamo che$$\al(\rho_M(\mu_B^\ast))=\al(\mu_B^\ast\cap \mu_B)=(\mu_B^\ast\cup \al)(\mu_B)=(-1)^{n\cdot 0}\mu_B^\ast(\mu_B)\al(pt)=1\cdot 1\cdot 1=1,$$dove abbiamo usato la relazione tra [[3-Prodotto cap|prodotto cap e cup]]. Poiché $1$ genera $\Z$ e $\al$ è un isomorfismo si ha che $\rho_M(\mu_B^\ast)$ genera $H_0(\R^n)$, quindi $\rho_M$ manda un generatore di $\Z$ in un generatore di $\Z$, quindi è un isomorfismo.

$M=U\cup V$ con $U,V$ aperti di $\R^n$ tali che la tesi vale per $U,V$ e $U\cap V$) 
Sviluppando la successione di [[1&3 -Mayer Vietoris|Mayer Vietoris in omologia]] e in [[3.5-Mayer Vietoris a supporto compatto|coomologia a supporto compatto]] troviamo il diagramma

```tikz 
\usepackage{tikz-cd} 
\begin{document} 
\begin{tikzcd} \cdots & {H^i_C(U\cap V)} & {H^i_C(U)\oplus H^i_C(V)} & {H^i_C(M)} & \cdots \\ \cdots & {H_{n-i}(U\cap V)} & {H_{n-i}(U)\oplus H_{n-i}(V)} & {H_{n-i}(M)} & \cdots \arrow[from=1-3, to=1-4] \arrow[from=1-2, to=1-3] \arrow[from=2-3, to=2-4] \arrow[from=2-2, to=2-3] \arrow["{\rho_{U\cap V}}", from=1-2, to=2-2] \arrow["{\rho_U\times\rho_V}", from=1-3, to=2-3] \arrow["{\rho_M}", from=1-4, to=2-4] \arrow[from=1-1, to=1-2] \arrow[from=2-1, to=2-2] \arrow[from=1-4, to=1-5] \arrow[from=2-4, to=2-5] \end{tikzcd}
\end{document}
```

Per ipotesi queste mappe sono isomorfismi eccetto nei termini con $\rho_M$, ma per il [[0-Lemma dei 5|lemma dei 5]] anche queste sono isomorfismi.

$M$ unione crescente di aperti per cui vale la tesi)
Se $K\subseteq M$ è compatto e $M=\bigcup_j U_j$ con $U_j$ inscatolati, si ha per compattezza che esiste $U_{j_K}$ tale che $K\subseteq U_{j_K}$. Questa osservazione ci permette di ricavare che $\lim H_{n-i}(U_j)=H_{n-i}(M)$ e $\lim H^i_C(U_j)=H^i_C(M)$ e per le varie commutatività segue che $\rho_M$ resta un isomorfismo.

$M$ aperto di $\R^n$)
Se $M$ è convesso allora è omeomorfo ad $\R^n$ stesso e concludiamo per il primo punto.
Scriviamo $M$ come unione numerabile di palle aperte $B_j$: per ognuna vale la tesi perché sono convesse e applicando ripetutamente il secondo punto possiamo costruire $U_j=\bigcup_{i=1}^j B_i$ aperto per cui vale la tesi. Notando che $M=\bigcup U_j$ concludiamo con il punto precedente.

$M$ qualsiasi)
Consideriamo l'insieme degli aperti di $M$ per cui vale la tesi (non vuoto perché vale sulle carte). Questo insieme ammette maggiorante per le catene (terzo punto), quindi per il lemma di Zorn ammette un elemento massimale $V$.
Supponiamo per assurdo $V\neq M$. Sia $B$ una carta per un punto di $M\bs V$, cioè $B$ aperto omeomorfo a $\R^n$ e $B\not\subseteq V$, ma allora per il secondo punto la tesi vale per $B\cup V$, contraddicendo la massimalità di $V$ (la tesi vale per $V\cap B$ perché è un aperto di $B\cong \R^n$).